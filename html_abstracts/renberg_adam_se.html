<!doctype html>
<html>
  <head>
    <meta charset="utf-8">
    <title>Test-inspirerad runtime-verifiering - Adam Renberg</title>
    <style>
      article {
        margin: 40px;
        width: 38em;
        font-family: Palatino Linotype, Palatino, Book Antiqua, serif;
        font-size: 14px;
      }
      h1 {
        font-size: 200%;
        margin-top: 50px;
        margin-bottom: 10px;
      }
      h2 {
        margin-top: 0;
        font-size: 130%;
      }
      .abstract {
        margin-top: 40px;
      }
    </style>
  </head>
  <body>
    <article>
    <h1>Test-inspirerad runtime-verifiering</h1>
    <div class="author">Adam Renberg</div>
    <h2 class="abstract">Sammanfattning</h2>
<p>
Mjukvarusystem växer sig allt mer komplexa, och mer sofistikerade verktyg
krävs för att säkerställa att system fungerar korrekt &mdash; att de opererar
enligt sina specifikationer. Traditionella tillvägagångssätt för
programverifiering tillför mycket, men de har också sina nackdelar. Formella
metoder kan ge användbara matematiska bevis om korrektheten av program, men de
är komplexa och är svåra att använda. Ofta opererar de bara på en
konstruerad systemmodell, inte det faktiska programmet. Testning, som metod,
har å andra sidan en enkel syntax och bra verktygsstöd, och används i stor
utsträckning. Men testning är informell och ofullständig, och testar bara de
specifika testfall som testkrivarna kan komma på.
</p>
<p>
En relativt ny metod, kallad <em>runtime-verifiering</em>, är tänkt som ett
lättviktigt alternativ som verifierar ett programs faktiska <em>exekvering</em>
mot dess specifikation, eventuellt även medan programmet kör.
</p>
<p>
Avsikten här har varit att undersöka hur testning, och specifikt
enhetstestning, kan kombineras med runtime-verifiering. Detta genom att visa
hur syntaxen för enhetstester, skrivna i programmets programmeringsspråk, kan
användas som inspiration för specifikationer för runtime-verifiering.
</p>
<p>
En proof-of-concept-implementation för Python kallad <em>pythonrv</em>
implementeras och beskrivs, och testas på en verklig applikation. En formell
grund framställs för specifikationer skrivna i en delmängd av Python, vilket
möjliggör formell verifiering. Informella specifikationer stöds också, med hela
kraften av Python som specifikationsspråk.
</p>
<p>
Resultaten visar att proof-of-concept-implemenationen möjliggör en effektiv
användning av runtime-verifiering. Den är enkel att integrera i existerande
program, och den informella specifikationssyntaxen är förhållandevis enkel. Den
visar också att formella specifikationer kan skrivas i Python, men i en mer
omständigt syntax och struktur än den informella. Många intressanta egenskaper,
som vanliga tester skulle ha problem med, kan verifieras med denna metod.
</p>
<p>
Rekommendationen för framtida arbete är att förbättra specifikationssyntaxen,
genom att använda koncept från enhetstestning såsom förväntningar, och genom
att göra den formella specifikationssyntaxen mer som den av sin informella
kusin.
</p>
    </article>
  </body>
</html>
